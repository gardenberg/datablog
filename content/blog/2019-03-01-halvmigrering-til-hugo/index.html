---
title: Halvmigrering til Hugo
author: Eivind
date: '2019-03-01'
slug: halvmigrering-til-hugo
categories:
  - meg
tags: []
---



<p>Etter å ha latt bloggen min <a href="https://bedreverden.wordpress.com/">Kontext</a> ligge i <em>regneregne</em> fem og et halvt år, våknet jeg opp en morgen og tenkte: på tide å skrive noe på internett!</p>
<p>Når jeg kikka på <a href="https://github.com/gardenberg/">GitHub-repoene</a> mine, innså jeg at flere av dem begynte å likne på blogg-artikler om ymse temaer. I morgen-ørska på bussen snubla jeg så over en artikkel om å <a href="https://mikeyharper.uk/migrating-to-blogdown/">flytte bloggen din til Blogdown</a>. Siden jeg allerede bruker R som go-to-verktøy for ymse ting, virket dette rimelig.</p>
<p>Skulle jeg da migrere alle de gamle postene fra wordpress-bloggen? En liten kikk i <a href="https://bookdown.org/yihui/blogdown/from-wordpress.html">blogdown-dokumentasjonen</a> tilsa nei. Jeg kopierte derfor heller over de tekstene jeg var spesielt fornøgd med, heller enn å finne igjen gamle innloggingsdetaljer og kaste meg over en aldri så liten terskel i Python-basert XML-rensing.</p>
<p>Siden denne bloggen p.t. redigeres i RStudio med blogdown, pushes til GitHub, hvor den så auto-synces med Netlify, er den basert på RMarkdown. Det er et flott tekstverktøy som tillater innebygde R-skrevne analyser. Så derfor heter bloggen noe med analyser.</p>
<p>Tittelen, sier du? Hvor kommer suppa inn? Vel, egentlig var jeg også på utkikk etter et sted å legge alle de ørten matoppskriftene jeg har samla opp. Det ser enn så lenge ikke ut til at dette Hugo-temaet åpner for så mye fancy i den retningen. Vi får se.</p>
