---
title: Norske oljeerfaringer og ressursenes forbannelse
author: Eivind
date: '2012-04-29'
slug: norske-oljeerfaringer-og-ressursenes-forbannelse
categories:
  - økonomi
tags:
  - attac
---



<p>serien tidligere publiserte artikler har jeg nå nok en gang skrevet for Attac Norges magasin Utveier. Sist nummer tok for seg klimarettferdighet, med fokus på utfordringer, ødeleggelser og, som vanlig, noen utveier. Jeg hadde gleden av å skrive en artikkel om norske oljeerfaringer.</p>
<p>Jeg fokuserte på ressursenes forbannelse, hvorvidt norske erfaringer med oljeutvinning kan være til hjelp for land i det globale sør, og hvordan dette passer inn i fokuset på oljen som en bransje med store utofordringer hva gjelder effekter på miljø og klima. Alt dette på kun tre sider. Det ble trangt om plassen – se selv, artikkelen er tilgjengelig i pdf-format her: Utveier: Landet som trollbandt oljen.</p>
<p>Det mest interessante er nok de ulike intervjuene jeg fikk gjennomført. Skulle gjerne gjort meg noen flere betraktninger rundt ressursenes forbannelse, og hvorvidt norske erfaringer er et godt eksempel til etterfølgelse. Selv er jeg redd for at de institusjonelle faktorene – inkludert maktfordelingen mellom sentrale politiske aktører – kan være en sentral forklaring, slik at å forsøke å lære bort god praksis uten disse i bunn kan være vanskelig. Det betyr imidlertid ikke at gode løsninger under andre forhold er umulig.</p>
<p>I tillegg ble jeg faktisk oppringt av en leser – det har aldri skjedd før, veldig trivelig – som ville fortelle meg om rollen Verdensbanken hadde spilt, og det faktum at de globale finansinstitusjonene hadde gått på en smell på slutten av 60-tallet/starten av 70-årene. Dermed ble det handlingsrom for norske aktører til å unngå strukturrasjonaliseringer. Dette kan nok godt være – Helge Ryggvik peker også på rollen internasjonale faktorer spilte, hvor Norge kom inn på et veldig heldig tidspunkt.</p>
